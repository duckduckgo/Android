Soukromí, jak jinak?

Společnost DuckDuckGo se domnívá, že internet by neměl být místem, kde na každém rohu číhá nebezpečí. Zajistit si tam patřičné soukromí by mělo být stejně samozřejmé jako zatáhnout žaluzie. 

Poskytujeme základní prvky soukromí, s jejichž pomocí dostanete své osobní údaje snadno pod kontrolu bez ohledu na to, kam se při vyhledávání či prohlížení zatouláte:
• Eliminace softwaru, který vás sleduje pro potřeby reklamy: naše ochrana soukromí zablokuje veškeré skryté špióny, které najde, a ukáže vám, které hlavní reklamní sítě vás v průběhu času špiclují, abyste měli přehled o těch, kteří chtějí mít přehled o vás.
• Zvýšená ochrana šifrování: nutíme stránky, aby pokud možno používaly šifrované připojení, a chráníme tak vaše údaje před zvědavci, jako jsou poskytovatelé internetových služeb.
• Privátní vyhledávání: vyhledávači svěřujete ty nejdůvěrnější informace, například to, jakými  finančními, zdravotními a politickými záležitostmi se zaobíráte. Do toho, co hledáte, nikomu nic není, a proto vás vyhledávač DuckDuckGo nesleduje. Nikdy.
• Dekódování zásad pro ochranu soukromí: navázali jsme spolupráci s projektem Terms of Service; Didn't Read a dle možností zobrazujeme skóre a charakteristiky podmínek užívání a ochrany soukromí jednotlivých stránek. 

Při návštěvě stránek vám DuckDuckGo ukazuje příslušné skóre soukromí (od A do F). Na první pohled tak vidíte, jak jste chráněni. V podrobnostech si můžete najít, kdo se vás snaží sledovat, a zjistíte, jak jsme posílili mechanismy příslušné stránky na ochranu soukromí. Skóre soukromí se počítá automaticky na základě výskytu skrytých sledovacích sítí, dostupnosti šifrování a postupů pro ochranu soukromí, které stránka používá.

Naše aplikace nabízí standardní funkce prohlížeče včetně panelů, záložek a automatického dokončování. Vedle silné ochrany soukromí, která je popsaná výše, jsme do samotného prohlížeče zabudovali některé další funkce:
• Tlačítko Fire: jedním klepnutím smažete všechny své panely a data.

Až příliš mnoho lidí si myslí, že očekávat soukromí na internetu je nereálné. My proti tomuto přesvědčení bojujeme a dali jsme si za cíl nastavit nový standard důvěry v internetovém prostředí. Nainstalujte si DuckDuckGo a získejte své soukromí zpět.

O nás: https://duckduckgo.com/about/
Tipy pro ochranu soukromí na různých zařízeních: https://spreadprivacy.com/tag/device-privacy-tips/
Další poznatky o ochraně soukromí: https://spreadprivacy.com/tag/privacy-newsletter/
Naše zásady ochrany soukromí: https://duckduckgo.com/privacy/

Open source na adrese https://github.com/duckduckgo/android